# **Report** <br />
**ชื่อ :** ยายนงค์ <br />
**อายุ :** 65 <br /> 
**อาชีพ :** เกษียณ <br />

ผู้สัมภาษณ์: สวัสดีครับคุณยายพวกผมรบกวนขอสัมภาษณ์สักครู่ได้หรือเปล่าครับ

*คุณยายนงค์:* อ๋อ ได้จ่ะๆ

ผู้สัมภาษณ์: คุณยายชื่ออะไร อายุเท่าไหร่ครับ

*คุณยายนงค์:* ยายชื่อนงค์ ปีนี้อายุ 65 ปีแล้วจ่ะ

ผู้สัมภาษณ์: อยากให้คุณยายช่วยเล่ากิจวัตรประจำวันคร่าวๆตั้งแต่ตื่นนอนว่าคุณยายทำอะไรบ้างยันจบวันเลยหน่อยครับ

*คุณยายนงค์:* ก็ตื่นมายายก็อาบน้ำ รับประทานอาหารและทำกิจวัตรประจำวันซึ่งก็เป็นอะไรที่น่าเบื่อ จากนั้นก็เดินมาที่สวนธนบุรีรมณ์ในช่วงเย็นๆเพื่อวิ่งออกกำลังกาย พอออกกำลังกายเสร็จก็กลับบ้านพักผ่อนในช่วงทุ่มนึงแล้วยายก็นอนตอนเวลา 2 ทุ่มจ่ะ

ผู้สัมภาษณ์: โอเคครับ แล้วคุณยายมาที่สวนธนบ่อยไหมครับ?

*คุณยายนงค์:* บ่อยจ่ะ ที่นี่อากาศดี ใกล้บ้านของยายด้วย

ผู้สัมภาษณ์: แล้วเวลายายมายายมาทำอะไรบ้างหรอครับ?

*คุณยายนงค์:*: ก็มาวิ่งออกกำลังกายตอนช่วงเย็นๆนี่แหละจ่ะ

ผู้สัมภาษณ์: แล้วคุณยายรู้สึกหรือคิดเห็นยังไงกับสวนธนบ้างครับ?

*คุณยายนงค์:* ยายคิดว่าที่นี่ก็อากาศเย็นสบายดี มีแดดบ้าง คนก็เยอะดีนะแต่ยายไม่ค่อยมีเพื่อนที่นี่เลย ยายเหงา

ผู้สัมภาษณ์: ทำไมไม่ค่อยมีเพื่อนหล่ะครับคุณยาย?

*คุณยายนงค์:* ยายเป็นคนพูดไม่เก่งนะจ่ะ แต่ก็อยากมีเพื่อนวิ่งออกกำลังกายด้วยกันบ้าง ลูกหลานยายก็ไปทำงานกันหมด

ผู้สัมภาษณ์: โอเคครับคุณยาย เดี๋ยวพวกผมจะหาเพื่อนให้คุยยายนะครับ แล้วยายมีไม่พอใจในด้านอะไรเกี่ยวกับสวนธนไหมครับ?

*คุณยายนงค์:* มีจ่ะ ยายเห็นของชำรุดเยอะบางทีเขาก็ไม่มาซ่อมยายก็ไม่รู้จะแจ้งยังไง แล้วยายก็อยากรู้ข่าวสารกิจกรรมต่างๆ ในสวนธนบ้าง หรือพวกข้อมูลต่างๆภายในสวน เช่น อุณหภูมิตอนนั้นเท่าไหร่ ร้อนมั้ย อะไรแบบนี้อ่ะจ่ะ เพราะยายไม่อยากมาเจออากาศร้อนๆ ถ้ารู้ว่าร้อนก็จะได้ยังไม่ออก

ผู้สัมภาษณ์: จริงด้วยครับ บางทีก็อยากรู้เหมือนกันว่ามีกิจกรรมอะไรบ้าง หรืออากาศเป็นยังไง

*คุณยายนงค์:* ใช่ค่ะ แล้วก็อยากรู้เรื่องการดูแลสุขภาพด้วย อย่างเช่น การออกกำลังกายที่ถูกวิธี หรืออาหารที่เหมาะสมสำหรับผู้สูงอายุ เพราะบางทียายก็ไม่มีความรู้เรื่องพวกนี้

ผู้สัมภาษณ์: เข้าใจเลยครับ แล้วคุณยายเคยลองหาข้อมูลจากที่ไหนบ้างครับ?

*คุณยายนงค์:* ก็มีตามเพจเฟสบุ๊ค แต่ก็ไม่ค่อยลงอะไร เลยช่วยอะไรไม่ได้มากนัก เรื่องออกกำลังกายก็เคยถามเพื่อนๆ ที่มาออกกำลังกายด้วยกันบ้าง แต่ก็ไม่ได้มีข้อมูลอะไรที่แน่นอนเท่าไหร่

ผู้สัมภาษณ์: แล้วคุณยายเคยลองดูจากป้ายประกาศในสวนสาธารณะบ้างไหมคะ?

*คุณยายนงค์:* เคยดูค่ะ แต่ป้ายก็มีบ้างไม่มีบ้าง แล้วบางทีตัวหนังสือก็เล็กเกินไปอ่านไม่ค่อยออก

ผู้สัมภาษณ์: จริงด้วยครับ ปัญหาเรื่องการสื่อสารข้อมูลให้ผู้สูงอายุเข้าใจง่าย ถือเป็นเรื่องสำคัญเลย

*คุณยายนงค์:* ใช่ค่ะ ถ้ามีช่องทางในการรับข่าวสารที่ง่ายและเข้าใจได้ ก็คงจะดีมากเลย

ผู้สัมภาษณ์: ขอบคุณสำหรับข้อมูลนะครับคุณยาย
